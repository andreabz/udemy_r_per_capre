---
title: "R per capre - dal foglio di calcolo al report automatico"
subtitle: "Materiale di supporto per l'episodio 0 - cosa dobbiamo fare"
lang: it
format:
  pdf:
    documentclass: article
    papersize: a4
    margin-left: 2.5cm
    margin-right: 2.5cm
    margin-top: 3cm
    margin-bottom: 3cm
    fontsize: 11pt
    mainfont: Inter
    monofont: JetBrains Mono
    linkcolor: teal
    urlcolor: teal
    toc: false
---

::: {.small}
Repository del corso: <https://github.com/andreabz/udemy_r_per_capre>
:::


## Introduzione

Questo corso non è una panoramica su R.  
Non è un corso “enciclopedico”.  
Non è nemmeno un corso di statistica.

È un corso che ha una consegna molto precisa.

Questo documento serve a chiarire, fin dall’inizio:

- che tipo di report costruiremo
- che problema concreto stiamo risolvendo
- cosa devi aspettarti alla fine del corso

Se questa consegna ti è chiara, tutto il resto diventa più semplice.


## Il problema da cui partiamo

Immagina una situazione molto comune:

- hai dei dati in Excel o CSV
- ogni mese (o settimana) arrivano nuovi file
- devi fare sempre **lo stesso report**
- copi numeri da Excel
- incolli grafici in Word
- sistemi tabelle a mano
- speri di non sbagliare

È noioso.  
È lento.  
È fragile.

E soprattutto: non è riproducibile.

Se tra sei mesi qualcuno ti chiede come hai calcolato un numero, la risposta non può essere che non ricordi".

## La consegna del corso

Costruiremo un report automatico che:

- parte da file Excel e CSV
- elabora i dati in modo riproducibile
- produce un report leggibile (HTML, e poi PDF/Word)
- si aggiorna automaticamente quando cambiano i dati

L’obiettivo è semplice:

dato un nuovo file, eseguire uno script e ottenere il report  
senza copiare numeri  
senza incollare grafici  
senza rifare il lavoro a mano.


## Che tipo di report costruiremo

Il report finale simula una situazione lavorativa realistica.

### Contesto

Dati che descrivono:

- campioni analizzati
- tempi di analisi
- distribuzione nel tempo

### Contenuto del report

Il report conterrà:

- una breve introduzione testuale
- grafici:
  - andamento del numero di campioni nel tempo
  - andamento dei tempi di analisi
  - confronto con un valore target
- una tabella riepilogativa con:
  - numero di campioni analizzati per ogni comune della provincia di Alessandria

Il tutto verrà ripetuto automaticamente per diversi metodi di analisi e diversi target.

Non cambieremo il documento a mano.  
Cambieranno solo i dati.


## Cosa NON faremo

In questo corso:

- non facciamo statistica avanzata  
- non facciamo machine learning  
- non impariamo tutto R  
- non costruiamo dashboard interattive  

Useremo solo quello che serve per completare la consegna.


## Cosa imparerai davvero

Alla fine del corso saprai:

- leggere dati da Excel e CSV
- esplorarli in modo sensato
- pulirli quanto basta
- aggregarli
- visualizzarli
- inserirli in un report automatico
- rigenerare lo stesso report tutte le volte che serve

Avrai uno script che trasforma dati grezzi in un documento pronto da consegnare.

Ripetibile.  
Controllabile.  
Meno fragile.


## In sintesi

La consegna è questa:

> Prendere dati ripetitivi  
> smettere di copiarli a mano  
> e produrre report automatici affidabili.

Con meno errori.  
Meno tempo perso.  
Meno intervento manuale.

Tutto il corso ruota attorno a questo.
