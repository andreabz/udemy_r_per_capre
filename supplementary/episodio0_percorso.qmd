---
title: "R per capre - dal foglio di calcolo al report automatico"
subtitle: "Materiale di supporto per l'episodio 0 - cosa dobbiamo fare"
lang: it
format:
  pdf:
    documentclass: article
    papersize: a4
    margin-left: 2.5cm
    margin-right: 2.5cm
    margin-top: 3cm
    margin-bottom: 3cm
    fontsize: 11pt
    mainfont: Inter
    monofont: JetBrains Mono
    linkcolor: teal
    urlcolor: teal
    toc: false
---

::: {.small}
Repository del corso: <https://github.com/andreabz/udemy_r_per_capre>
:::

## Introduzione

Questo corso non è una panoramica su R.  
Non è un corso “enciclopedico”.  
Non è nemmeno un corso di statistica.

È un corso che ha **una consegna molto precisa**.

Questo documento serve a chiarire, fin dall’inizio:

- che tipo di report costruiremo
- che problema concreto stiamo risolvendo
- cosa devi aspettarti alla fine del corso

Se questa consegna ti è chiara, tutto il resto diventa più semplice.


## Il problema da cui partiamo

Immagina una situazione molto comune:

- hai dei dati in Excel o CSV
- ogni mese (o settimana) arrivano nuovi file
- devi fare sempre **lo stesso report**
- copi numeri da Excel
- incolli grafici in Word
- sistemi tabelle a mano
- speri di non sbagliare

È noioso.  
È lento.  
È fragile.

Ed è esattamente questo che vogliamo smettere di fare.

## La consegna del corso

**Costruiremo un report automatico che:**

- parte da file Excel e CSV
- elabora i dati in modo riproducibile
- produce un report leggibile (HTML, e poi PDF/Word)
- si aggiorna automaticamente quando cambiano i dati

Il report non è pensato per essere un esercizio astratto ma quanto più realistico possibile.


## Che tipo di report costruiremo

Il report finale rappresenta una situazione tipica da contesto lavorativo:

### Contesto

Un insieme di dati che descrivono:

- campioni analizzati
- tempi di analisi
- distribuzione nel tempo

### Contenuto del report

Il report conterrà:

- una introduzione testuale
- uno o più grafici:
  - andamento del numero dei campioni nel tempo
  - andamento dei tempi di analisi nel tempo
  - confronto con un valore target
- una tabella riepilogativa con:
  - numero di campioni analizzati per ogni comune della provincia di Alessandria

Il tutto verrà ripetuto per diversi metodi di analisi e diversi target, in automatico.

## Cosa NON faremo

In questo corso:

- non facciamo statistica avanzata  
- non facciamo machine learning  
- non impariamo tutto R  
- non costruiamo dashboard interattive  

Tutto ciò che non serve alla consegna viene lasciato fuori.

## Cosa imparerai davvero

Alla fine del corso saprai:

- leggere dati da Excel e CSV
- guardarli in modo sensato
- pulirli quel tanto che basta
- aggregarli
- visualizzarli
- inserirli in un report automatico
- rigenerare lo stesso report più volte senza rifare il lavoro

In altre parole: **passare dal foglio di calcolo al report automatico**.

## In sintesi

La consegna del corso è semplice:

> Prendere dati ripetitivi  
> smettere di copiarli a mano  
> e produrre report automatici affidabili.

Tutto il corso ruota attorno a questo.
