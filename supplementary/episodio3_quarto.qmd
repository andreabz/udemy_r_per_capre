---
title: "R per capre - dal foglio di calcolo al report automatico"
subtitle: "Materiale di supporto per l'episodio 3 - la creazione del report"
lang: it
format:
  pdf:
    documentclass: article
    papersize: a4
    margin-left: 2.5cm
    margin-right: 2.5cm
    margin-top: 3cm
    margin-bottom: 3cm
    fontsize: 11pt
    mainfont: Inter
    monofont: JetBrains Mono
    linkcolor: teal
    urlcolor: teal
    toc: false
---

::: {.small}
Repository del corso: <https://github.com/andreabz/udemy_r_per_capre>
:::

## Introduzione

In questo episodio abbiamo introdotto Quarto, lo strumento che useremo per creare report.

L'obiettivo non è imparare tutto Quarto.
L'obiettivo è capire che tipo di oggetto stiamo costruendo.

Questo documento serve come riferimento quando:

- non ricordi cosa va nel “preambolo” del file
- non è chiaro cosa sia codice e cosa sia testo
- vuoi capire cosa puoi scrivere senza usare R


## Cos’è Quarto

Quarto serve a creare documenti che contengono:

- testo
- codice
- risultati del codice

Tutto nello stesso file.

Il file che useremo ha estensione `.qmd` e permette di creare:

- HTML
- PDF
- Word
- slide in diversi formati, come PowerPoint

Nel corso utilizzeremo HTML perché è leggibile, condivisibile e non richiede installazioni aggiuntive. Nell'episodio conclusivo vedremo però come creare anche PDF e Word.

## Il file `report.qmd`

Nel repository del corso troverai un file chiamato `report.qmd`: è il cuore del corso.

Dentro `report.qmd` convivono tre cose diverse:

- informazioni sul documento
- testo descrittivo
- codice R

In questo episodio ci concentriamo solo sulle informazioni statiche ma alla fine del corso questo file produrrà un report completo e leggibile senza dover copiare nulla a mano. Inoltre, lo useremo come stampino per altri report analoghi.

## Il preambolo (YAML)

All’inizio del file `report.qmd` trovi una sezione delimitata da `---`.

Ad esempio:

```
---
title: "Numero di campioni e tempi di analisi"
format: html
lang: it
---
```

Questa parte si chiama preambolo (o YAML).

Serve a dire a Quarto:

- che titolo deve avere il report
- in che formato deve essere generato
- che lingua usare

Non è codice R e non viene "eseguita". È solo configurazione.

## Informazioni statiche e dinamiche

In questo corso distinguiamo sempre tra:

### Informazioni statiche

Sono informazioni che:

- non cambiano quando cambiano i dati
- non richiedono codice R

Esempi:

- titolo del report
- introduzione testuale
- spiegazioni
- commenti

Si scrivono come testo normale.

### Informazioni dinamiche (più avanti)

Sono informazioni che:

- dipendono dai dati
- cambiano da report a report

Esempi:

- numeri calcolati
- risultati di analisi
- grafici
- tabelle

Queste arriveranno più avanti e per il momento non ci servono ancora.

## Testo Markdown

Il testo nel file `report.qmd` si scrive in Markdown.

```
# Titolo
## Sottotitolo

Questo è un paragrafo.

- elenco
- puntato

```

Non serve imparare tutto Markdown, basta riconoscere che:

- `#` indica un titolo
- il testo è testo normale.

## Per approfondire

Quarto offre una documentazione molto ben scritta e corposa, la trovi a questo indirizzo <https://quarto.org/docs/guide/>.

Non è pensata per essere letta dall'inizio alla fine.

Usala come riferimento quando:

- sai cosa stai cercando
- vuoi approfondire un dettaglio
- ti serve capire cosa è possibile fare oltre questo corso.

Se aprendola ti sembra troppo ampia, è normale.
Qui ci concentriamo solo su ciò che serve per costruire il nostro report.




