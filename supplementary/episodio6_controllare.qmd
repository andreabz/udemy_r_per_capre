---
title: "R per capre - dal foglio di calcolo al report automatico"
subtitle: "Materiale di supporto per l'episodio 6 - controllare i dati"
lang: it
format:
  pdf:
    documentclass: article
    papersize: a4
    margin-left: 2.5cm
    margin-right: 2.5cm
    margin-top: 3cm
    margin-bottom: 3cm
    fontsize: 11pt
    mainfont: Inter
    monofont: JetBrains Mono
    linkcolor: teal
    urlcolor: teal
    toc: false
---

::: {.small}
Repository del corso: <https://github.com/andreabz/udemy_r_per_capre>
:::

## Introduzione

In questo episodio non modifichiamo i dati: l'analisi deve ancora iniziare.

Facciamo una cosa molto più semplice (e molto più importante):
li guardiamo.

L'obiettivo è rispondere a domande banali ma fondamentali:

- che tipo di oggetto è questo?
- quante righe e colonne ha?
- come si chiamano le variabili?
- che tipo di valori contengono?

Se salti questo passaggio, difficilmente otterrai un report funzionante.

## Guardare la struttura: `str()`

Il primo comando da usare è sempre:

```{r}
#| eval: false

str(misure)
```

`str()` mostra:

- il tipo dell'oggetto (`data.frame`, `data.table`, ecc.)
- il nome delle colonne
- il tipo di ogni colonna (numero, testo, data, logico)
- qualche valore di esempio

Non serve capire tutto.
Serve notare le cose strane.

Esempi tipici:

- date che sono testo (`chr`)
- numeri che sono testo (`chr`)
- colonne con nomi poco chiari

## Quante righe e quante colonne


```{r}
#| eval: false

nrow(misure)
ncol(misure)
```

Servono per capire:

- se i dati sono "pochi" o "tanti"
- se manca qualcosa
- se sono più o meno quelli che ti aspettavi

## Vedere qualche dato

Le prime dieci righe:

```{r}
#| eval: false

head(misure)
```

Le ultime dieci righe:

```{r}
#| eval: false

tail(misure)
```

Questi comandi servono solo ad aiutare a farci un'idea su come sono organizzati i dati su cui lavoreremo.

## In sintesi

- `str()` è il comando più importante
- `head()` e `tail()` servono per vedere esempi concreti
- `nrow()` e `ncol()` danno il contesto
- nessuna modifica ai dati, per ora

Questo episodio serve a orientarsi, non a risolvere problemi.